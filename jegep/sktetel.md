# Szlovákiába elérhető kedvezmények:

## START Europa SK

  * Alapvetően vonathoz kötött, kedvezményes árú nemzetközi egyúti menetjegy, amely Magyarország és Szlovákia közötti utazásokra érvényes 1. illetve 2. kocsiosztályon egyéni utasok részére.
  * Több díjszinten, korlátozott számban értékesített menetjegy
  * pénztári kiadás esetén 2 napos érvényességű, az utazást 1. nap meg kell kezdeni
  * Határátlépő vonatok esetén vonathoz kötött, más határátlépő vonaton nem érvényes. Szlovák,magyar belföldi forgalomban érvénytartamon belül tetszőleges vonaton igénybe vehető.
  * Osztrák átmenetben csak a jegyen feltüntetett osztrák vonaton érvényes
  * Visszatérítés és csere nincs, útirány nem módosítható, kocsiosztály különbözet nem váltható
  * Útmegszakítás határátlépő vonattal nem megengedett
  * Elővételi korlátozások díjszintenként eltérőek
  * helybiztosítás váltható, Mo-n belföldi vonaton ajánlattal együtt díjmentes helyjeggyel
  * Egy felnőtt START Europa jeggyel utazó legfeljebb 3, 6 és 15 év közötti gyermek számára kedvezményes jegy váltható 2. osztályon 5 €, 1. osztályon 10 €-ért.
  * Kutya utazásához kedvezményes Europa Flex SK jegy szükséges

## START Europa SK+

  * A START Europa SK rugalmasabb változata, amely lehetőséget biztosít a jegy visszaváltására az utazás napja előtt kezelési költséggel

## Europa Flex SK

  * Rugalmas, vonatfüggetlen kedvezményes nemzetközi egyúti menetjegy, egyéni és csoportos utasok számára Magyarország és Szlovákia között 1. illetve 2. kocsiosztályon
  * Külön %-os kedvezmény az NRT jegyek árából felnőtt, 26 év alatti utasok, valamint az NRT szerinti korhatárok alapján gyermekek illetve csoportok, kutya részére
  * 4 napos érvénytartammal rendelkezik
  * Helybiztosítás váltható
  * kocsiosztály különbözet, útmegszakítás, útirány módosítás megengedett.
  * visszatérítés kezelési költséggel, csere nincs

## Forrás

  * [Máv nemzetközi díjszabási információk](https://www.mavcsoport.hu/mav-szemelyszallitas/nemzetkozi-utazas/nemzetkozi-szabalyozasok-dijszabasok)

